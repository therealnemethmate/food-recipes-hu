# Csicseriborsó pogácsák (falafel)

- 2 bögre száraz csicseriborsó (vagy 4 darab 400 grammos konzerv, lecsepegtetve)
- 5 fokhagymagerezd
- 1/2 lilahagyma
- 1 zacskó korianderlevél fűszer
- petrezselyem és zöldje
- 3 teáskanál őrölt kömény
- 1 teáskanál só
- kis bors
- negyed teáskanál őrölt kardamom (fűszer formájában kapható Tescoban)
- 1 evőkanál sütőpor

Ha száraz csicseriborsót használunk, nagy tálba tesszük 24 órát áztatjuk. Ha konzerv, akkor csak lecsepegtetjük.
A csicseriborsót és minden hozzávalót egy nagy robotgépbe szórjuk és összeturmixoljuk. Addig daráljuk, amíg annyira összeáll, hogy jól gyúrható lesz.
Vizet nem adunk hozzá soha, mert attól csak jobban szétesik!
Lapos, pici pogácsákat gyártunk belőle.

Lehet sepenyőben vagy sütőben is:

- serpenyőbe annyi olajat öntünk, hogy vékony réteget képezzen az alján, majd mindkét oldalált 2-2 percig sütjük a forró olajban.
- ha sütőben készítjük, megkenjük olívaolajjal, majd még sütés közben 2-3x kivesszük, megforgatjuk és újra megkenjük, hogy ne legyen száraz.

A végén még meglocsoljuk kis olívaolajjal, citrom levét rányomjuk. Szendvicsbe, vagy saláta mellé ajánlott.
