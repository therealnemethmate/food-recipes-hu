# Zelleres rizottó

zellerpüréhez:
- [ ] 600 g zeller
- [ ] 2 ek étolaj
- [ ] 5 gerezd fokhagyma
- [ ] 1200 ml zöldségalaplé vagy víz

Rizottóhoz:
- [ ] 4 fej salottahagyma / vöröshagyma (40 g/fej)
- [ ] 100 ml olívaolaj
- [ ] 400 g rizottórizs
- [ ] 100 ml száraz fehérbor
- [ ] 4 tk só
- [ ] 250 ml tejszín vagy kókuszkrém
- [ ] 100 g parmezán
- [ ] 1 csokor kapor

Tálaláshoz:
- [ ] 4 ek tökmag
- [ ] 1 ek tökmagolaj
- [ ] 1 citrom

1. A zellert megtisztítjuk, 1 cm-es kockára vágjuk, és egy kisebb lábasban megpirítjuk az olajon a szeletekre vágott fokhagymát és a zellerkockákat
2. Ha szép aranybarnára sültek, felöntjük az alaplével, és puhára főzzük
3. Ha elkészült, leszűrjük, viszont a főzőlevet nem dobjuk ki, mert ezzel fogjuk a rizottónkat megfőzni. A zellerből 2 evőkanállal félreteszünk a tálaláshoz, a többit pedig botmixerrel pürésítjük. Ez (is) fogja adni a rizottónk krémességét
4. A salottahagymát apró kockákra vágjuk, és egy lábasban épphogy megfuttatjuk az olívaolajon, hozzáadjuk a rizst, ezzel is kissé átmelegítjük, és felöntjük a fehérborral. 
5. Kiforraljuk az alkoholt, és közepes lángon apránként hozzáadagoljuk a főzőlevet, mindig csak annyit, hogy éppen ellepje, közben sózzuk. Folyamatosan kevergetjük, de ne törjük a rizsszemeket.
6. Mikor al dentére főtt a rizs, hozzáadjuk a zellerpürét, sajtot és a tejszínt, és még 2 percig főzzük. Ilyenkor már le is húzhatjuk a tűzről. Ha kell, sóval utóízesítjük.
7. Hozzákeverjük a felaprított kaprot, és 5 percet pihentetjük.
8. Ezalatt egy száraz serpenyőben megpirítjuk a tökmagot, és már neki is állhatunk a tálalásnak. 
9. Egy tányérba elterítjük a rizottót, ráhalmozzuk az előfőzött zellerkockákat és a tökmagot. Meglocsoljuk a tökmagolajjal, kaporlevelekkel díszítjük, frissítésként pedig egy cikk citromot adhatunk mellé, melyet ráfacsarunk még a tetejére.
